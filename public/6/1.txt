ZAŁOŻENIE
Głównym celem było zaprojektowanie dwukondygnacyjnego browaru, który w sposób
harmonijny wpisuje się w wiejski pejzaż Lubochni, otoczony polami uprawnymi i niską
zabudową jednorodzinną. Obiekt z częścią magazynową zlokalizowaną w poziomie −1 oraz
halą produkcyjną na parterze oparto na tradycyjnych, miejscowych materiałach – ceglanych
słupach nawiązujących do lokalnej architektury oraz naturalnym drewnie użytym w
elementach konstrukcyjnych i wykończeniowych. Układ funkcjonalny budynku odpowiada
kolejnym etapom produkcji piwa, prowadząc od przyjęcia surowców przez warzelnię,
fermentację, leżakowanie, filtrownię aż po butelkowanie i magazyn gotowego produktu,
przy czym wszystkie ciągi technologiczne zostały skomunikowane z wyodrębnionymi
trasami dla dostaw ciężkich pojazdów i traktora. Całość dopełnia system rozwiązań
ekologicznych oraz zaprojektowana uprawa chmielu, dzięki którym browar stanowi
integrujący się z krajobrazem ośrodek edukacji przyrodniczej i lokalnej produkcji.
Projektowane ciągi pieszo-rowerowe, miejsce gromadzenia odpadów oraz strefy zieleni
rekreacyjnej z naturalnymi nasadzeniami podkreślają ideę zrównoważonego rozwoju i
odpowiedzialności za środowisko.