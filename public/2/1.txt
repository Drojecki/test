ZAŁOŻENIE
Projekt urbanistyczny zagospodarowania brzegów jeziora Winiary w Gnieźnie zakłada
utworzenie płynnej, organicznej strefy rekreacyjno-edukacyjnej, która otwiera przestrzeń
miejską na wodę. Pieszo-rowerowy trakt prowadzi wzdłuż brzegu, kreśląc faliste linie
kładek i pomostów inspirowanych ruchem wody, łącząc strefy wypoczynku z punktami
widokowymi. Centralnym akcentem kompozycji jest altana o promieniście rozchodzących
się, drewnianych łukach, stanowiąca naturalne zaplecze dla kameralnych spotkań i
wydarzeń nad jeziorem. Wzdłuż brzegu wydzielono piaszczyste opaski plażowe
uzupełnione o eliptyczne, pływające platformy, które zachęcają do kąpieli i aktywności
wodnej.